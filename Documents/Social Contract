Social Contract:
* Gruppen har valt att ha sprintar från Onsdag till Onsdag varje vecka. 
  Detta motiveras med det faktum att Onsdagar är det tillfälle då alla 
  inblandade aktörer samlas och på så sätt får vi möjligheten att 
  rådgöra med dessa. 

* Varje sprint har tre huvudmöten som ligger på måndagar, onsdagar och fredagar. 
  Exakta tider anpassas efter gruppmedlemmarnas övriga scheman. 
    - På onsdagar avslutar vi föregående sprint samt påbörjar en ny. 
      Detta innebär att vi dels har en sprint-review-meeting och 
      dessutom en sprint-planning-meeting.  Onsdagar är dessutom 
      ett bra tillfälle att rådgöra med produktägare, slutanvändare samt kursansvariga. 
    - På fredagar är målet med mötet att lära sig från varandra genom att dela 
      erfarenheter och lyfta problem som uppstått. Detta är även ett tillfälle 
      att programmera i större grupp eftersom vi övrig tid använder oss av parprogrammering. 
    - På måndagar så är fokus på mötet att diskutera eventuella frågor som har dykt upp. 
      De frågor som inte kan besvaras av övriga gruppmedlemmar lyfter vi upp med berörda 
      aktörer på onsdagarna. Utöver detta är måndagar även ett tillfälle för att 
      programmera tillsammans och ta hjälp av varandra.

* Gruppmedlemmarna har eget ansvar för att utföra de uppgifter som tilldelas. 
  Med det sagt så får man självklart ta hjälp av andra, men ansvarar då för att 
  det blir gjort. Uppgifter tilldelas parvis och därav tillämpas parprogrammering. 
  Ytterligare en anledning till att programmeringen utförs parvis är för att 
  optimera problemlösningsförmågan. Fördelen är då att man kan bolla idéer med 
  varandra men samtidigt kunna arbete effektivt.  

* Under sprintarna har varje gruppmedlem ansvar för att
  kontinuerligt reflektera över hur det går, vad som kan bli bättre samt hur man
  ska ta sig dit. Utöver detta ska en individuell reflektion lämnas in varje
  vecka och detta samordnas av Git-ansvarig.

* Roller inom gruppen
    - Scrum master: Jonathan Boman
        Rollen innefattar förutom att delta på scrum-of-scrums varje onsdag även 
        att boka in möten och programmeringstillfällen. 
    - Intern produktägare: Emil Kindgren
        Rollen ska ha övergripande ansvar för kontakten med de inblandade aktörerna 
        samt kunna representera produktägaren under våra interna möten.
    - Trello-ansvarig: Johan Johansson
        Rollen ska ha övergripande ansvar för trello och med detta ansvara för att 
        rätt user-stories är på rätt plats. Utöver detta innefattar rollen ansvar 
        för att ta skärmbild på vår trello-scoreboard två gånger varje sprint; 
        i början samt slutet. 
    - Git-ansvarig: Niklas Westerberg
        Rollen ska ha övergripande ansvar för all aktivitet i git och med detta 
        ansvara för att alla reflektioner laddas upp varje vecka. 

